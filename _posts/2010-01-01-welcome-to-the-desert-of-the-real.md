---
date: 2020-01-14 08:48:05
layout: post
title: Il settimo sigillo
subtitle: «Quando l'Agnello aprì il settimo sigillo, nel cielo si fece un
  silenzio di circa mezz'ora e vidi i sette angeli che stavano dinnanzi a Dio e
  furono loro date sette trombe»
description: «Ed io, Antonius Block, sto giocando a scacchi con la morte.»
image: /assets/img/uploads/settimosigill-1280x720.jpg
optimized_image: /assets/img/uploads/settimosigill-1280x720.jpg
category: film
tags:
  - epico
  - fantastico
  - drammatico
  - Ingmar Bergman
author: Gally
paginate: true
---
![](/assets/img/uploads/Poste il settimo sigillo.jpg)



## Trama in breve

In un Nord Europa dove imperversano [peste](https://it.wikipedia.org/wiki/Peste "Peste") e disperazione tornano dalle [crociate](https://it.wikipedia.org/wiki/Crociata "Crociata") in [Terra Santa](https://it.wikipedia.org/wiki/Terra_Santa "Terra Santa") il nobile [cavaliere](https://it.wikipedia.org/wiki/Cavalleria_medievale "Cavalleria medievale") Antonius Block e il suo scudiero nichilista Jöns. Sulla spiaggia, al suo arrivo, il cavaliere trova ad attenderlo la [Morte](https://it.wikipedia.org/wiki/Morte "Morte"), che ha scelto quel momento per portarlo via. Block decide di sfidarla a [scacchi](https://it.wikipedia.org/wiki/Scacchi "Scacchi"), per rimandare la sua dipartita, e la Morte acconsente al rinvio.

Durante il rinvio concessogli dalla Morte, Antonius e il suo scudiero Jons incontrano parecchie persone. Molti, presi dalla paura della morte, si sottopongono a violente pratiche per l'[espiazione](https://it.wikipedia.org/wiki/Espiazione "Espiazione") dei propri [peccati](https://it.wikipedia.org/wiki/Peccato "Peccato"), altri inseguono gli ultimi piaceri prima della fine. Jons salva anche una donna da Raval, un uomo che dieci anni prima aveva convinto il cavaliere a intraprendere la crociata.

I due assistono anche ad uno spettacolo teatrale messo in scena da dei saltimbanchi guidati dall'attore-manager Skat, che durante la rappresentazione, fuggirà con la moglie di un fabbro.

Il cavaliere s'imbatte poi proprio nella famiglia di saltimbanchi abbandonata da Skat: Jof, Mia e il loro piccolino Mikael. La famiglia non sembra accorgersi della tragedia che li circonda, uniti solo dall'amore reciproco e da un sincero rispetto. Questo incontro aiuterà Antonius a mettere da parte la sua angosciosa ricerca di Dio e di conseguenza accetterà il suo destino non prima di un ultimo gesto significativo: salvare dalla Morte la famigliola.

Dopo aver distratto la Morte per permettere a Jof, Mia e Mikael la fuga, il cavaliere raggiunge il suo castello, dove si ricongiunge con la moglie Karin e dove gusta un ultimo banchetto con i suoi compagni di viaggio: il fido scudiero, la donna che questi ha salvato, il fabbro e sua moglie, prima che la Morte venga a prenderli.

Nel finale il saltimbanco Jof ha una visione, su una collina distante vede il cavaliere, lo scudiero, il fabbro e la moglie, Raval e Skat, guidati dalla Morte in una "danza macabra".